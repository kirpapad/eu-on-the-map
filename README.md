Δημιουργός: Κυριακή Παπαδοπούλου
Χρονολογία:2024
Υπερσύνδεσμος  πρόσβασης του OER:
https://content.e-me.edu.gr/wp-admin/admin.php?page=h5p&task=show&id=1366183
Σκοπός/πλαίσιο δημιουργίας του OER:  Συστάθηκε ως επιβοηθητικό εργαλείο κατά την παρουσίαση πληροφοριών που αφορούν στην οργάνωση της Ευρωπαϊκής Ένωσης, ώστε να μην κατακλυστούν οι μαθητές/τριες  με όγκο πληροφοριών που δεν μπορούν να επεξεργαστούν και να συγκρατήσουν. Ο διαδραστικός χάρτης δίνει τη δυνατότητα να αποκτήσουν μία σφαιρική εικόνα και να αντιληφθούν το μέγεθος οργάνωσης των υποστηρικτικών δομών της Ευρωπαϊκής Ένωσης.
Γνωστικό Αντικείμενο :ΚΠΑ
Βαθμίδα Εκπαίδευσης: Γυμνάσιο
Όνομα/Τίτλος OER: Θεσμικά όργανα, φορείς, υπηρεσίες της  Ευρωπαϊκής  Ένωσης στο χάρτη
Λέξεις κλειδιά: Ευρωπαϊκός χάρτης, κεντρικές υπηρεσίες, περιφερειακές υπηρεσίες
Σύντομη περιγραφή:Πάνω στο χάρτη της Ευρώπης έχουν τοποθετηθεί διάφορα σημεία που αν ο χρήστης τα πατήσει θα λάβει πληροφορίες σε ποια πόλη και χώρα βρίσκεται και ποιες υπηρεσίες της Ευρωπαϊκής Ένωσης στεγάζονται εκεί. Δεν είναι εξαντλητική η αναφορά σε όλες τις υπηρεσίες που προσφέρει η Ευρωπαϊκή Ένωση, παρά μία ενδεικτική απαρίθμηση των υπηρεσιών που είναι πιο διαδεδομένες ως  προς το ρόλο που επιτελούν.
Τύπος-Κατάταξη OER (Εισάγετε Χ στον τύπο τουOER)
Τύπος OER	Αριθμός OERs ανά Τύπο (5 μονάδες ανά OER με μέγιστο το 20)
Οπτικοποιήσεις/Μοντέλα-Προσομοιώσεις
(Δυναμικές ή/και Αλληλεπιδραστικές)	
Δυναμικοί/Αλληλεπιδραστικοί Χάρτες	Χ
Εκπαιδευτικά παιχνίδια	
Εφαρμογές λογισμικού	
Εφαρμογές πρακτικής και εξάσκησης	
AR/VR/MR Αντικείμενα	
3D Αντικείμενα	


Προβληματική της επιλογής του συγκεκριμένου τύπου OER και της αντίστοιχης τεχνολογίας:Ο συγκεκριμένος τύπος OER χρησιμοποιήθηκε για να γίνει μία δυναμική παρουσίαση των βασικότερων υπηρεσιών της Ευρωπαϊκής Ένωσης. Σκοπός του είναι να παρέχει πληροφορίες οι οποίες συνδυάζονται τοπικά και γεωγραφικά με μία συγκεκριμένη πόλη. Οι χρήστες μπορούν να πατήσουν σε οποιοδήποτε σημείο στο χάρτη για να βρουν τις πληροφορίες που κρύβονται, είτε κεντρικά είτε περιφερειακά, γεγονός το οποίο προσδίδει ευελιξία στη χρήση αυτής της εφαρμογής, καθώς δεν απαιτείται ιδιαίτερη προετοιμασία ή ειδικές γνώσεις.
Αξιοποίηση στην εκπαίδευση: Ο παρών πόρος μπορεί να χρησιμοποιηθεί ως εποπτικό μέσο κατά την παρουσίαση των οργάνων και των υπηρεσιών της Ευρωπαϊκής Ένωσης. Αποσκοπεί στην διασύνδεση πληροφοριών με ευρωπαϊκές πόλεις, οι οποίες φιλοξενούν ευρωπαϊκές υπηρεσίες. Με την ενδεικτική καταχώριση κάποιων περιφερειακών υπηρεσιών στο χάρτη βασικός στόχος είναι να αντιληφθούν οι μαθητές ότι δεν βρίσκονται όλες οι υπηρεσίες στην Κεντρική Ευρώπη αλλά διαμοιράζονται και στις υπόλοιπες χώρες της Ευρωπαϊκής Ένωσης. Επίσης μπορεί να αναρτηθεί και σε πλατφόρμα απομακρυσμένης μάθησης, αφού προσφέρεται  ανατροφοδότηση με χρηστικό τρόπο. Τέλος μπορεί να χρησιμοποιηθεί ως ανάθεση εργασίας, ζητώντας ο εκπαιδευτικός ατομικά ή ανά ομάδες από τους μαθητές/τριες να επιλέξουν κάποια υπηρεσία από το χάρτη και να αναζητήσουν επιπλέον πληροφορίες ή ακόμη και να αναζητήσουν που βρίσκονται άλλες υπηρεσίες (π.χ σε Γαλλία, Ιταλία, Ισπανία)ώστε να συμπληρωθεί ο χάρτης.
Ο παρών πόρος δηλώνεται υπεύθυνα ότι είναι OER(Σημειώστε αν ισχύει): ΝΑΙ



